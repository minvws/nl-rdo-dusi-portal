# Documentatie over het Zaken overzicht van Mijn DUS-I voor behandelaren

Het Zaken overzicht toont de ingelogde gebruiker een tabel en filter opties.
De tabel wordt standaard gevuld met zaken die opgepakt kunnen worden of zaken die reeds zijn opgepakt door de ingelogde gebruiker. Ook worden hierin zaken getoond die de gebruiker eerder onder handen heeft gehad.  

## Tabel

De tabel toont dossiernummers, voor welke regeling de zaak is, wat de fase en status van de zaak zijn, wat de uiterste deadline is om een beschikking af te geven, wanneer de zaak voor het laatst geupdated is, en een actieknop om de zaak op te pakken. Indien een zaak reeds is toegewezen of geclaimed door de gebruiker zijn er ook een actieknoppen om de zaak te openen en om de zaak weer los te laten.
In de tabel worden enkel zaken getoond waar de gebruiker de juiste rol-regeling combinatie voor heeft. Zo zal een gebruiker met de rol beoordelaar voor de regeling BTV nooit post-COVID zaken kunnen zien.  

De tabel is standaard voorgesorteerd op Deadline waardoor de meest urgente zaken bovenaan getoond worden. De sortering is door gebruikers aan te passen.  

Ook vindt er paginering plaats zodra het overzicht meer dan 10 zaken zou tonen.

!["AlleZaken"](./images/DUSI%20medewerker%20Alle%20Zaken.png)

## Filters

Gebruikers kunnen naar zaken zoeken op basis van een aantal filtermogelijkheden:  

- Dossiernummer  
- Datum indiening (van - tot)  
- Status
- Fase
- Regeling  
- Datum laatste update (van - tot)  
- Uiterste behandeldatum (van - tot)  

Een gebruiker kan niet een specifieke zaak zoeken op basis van de inhoud van die zaak, waaronder persoonsgegevens. De snelste manier om een zaak te zoeken is via het unieke dossiernummer.

## Rol specifieke functionaliteit

### Behandelaren

Behandelaren zien enkel zaken die opgepakt kunnen worden voor een inhoudelijke beoordeling, zaken die reeds zijn opgepakt door de ingelogde gebruiker, en zaken die de gebruiker eerder onderhanden heeft gehad. De behandelaar heeft een actieknop waarmee de zaak geclaimed kan worden waardoor geen andere behandelaar die zaak meer kan inzien of claimen.

### Interne Controleurs

Interne controleurs zien enkel zaken die opgepakt kunnen worden voor een interne controle, zaken die reeds zijn opgepakt door de ingelogde gebruiker, en zaken die de gebruiker eerder onderhanden heeft gehad. De interne controleur heeft een actieknop waarmee de zaak geclaimed kan worden waardoor geen andere interne controleur die zaak meer kan inzien of claimen.

### Uitvoeringscoordinatoren

Uitvoeringscoordinatoren kunnen alle ingediende zaken inzien, ongeacht status. De Uitvoeringscoordinator heeft een actieknop waarmee de zaak toegewezen kan worden aan een specifieke behandelaar die de juiste rol-regeling combinatie heeft bij de status van de zaak.  
Indien de Uitvoeringscoordinator een stap in het beoordeelproces voor diens rekening neemt, heeft de uitvoeringscoordinator ook een actieknop waarmee de zaak geclaimed kan worden waardoor geen andere uitvoeringscoordinator die zaak meer kan claimen.

<div class="page-break"></div>
