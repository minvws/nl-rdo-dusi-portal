### Inhoudsopgave
* [1. Inleiding](1.%20Inleiding.md)
* [2. Concepten](2.%20Concepten.md)
* [3. Systeem architectuur](3.%20Systeem%20architectuur.md)
* [4. Data model](#4-data-model)
  * [4.1 Regelingen](#41-regelingen)
  * [4.2 Aanvragen](#42-aanvragen)
  * [4.3 Gebruikers](#43-gebruikers)
* [5. Security & privacy](5.%20Security%20en%20privacy.md)
* [6. Infrastructuur](6.%20Infrastructuur.md)

# 4. Data model
Het data model voor DUS-i is opgesplitst in 3 onderdelen:

* [Regelingen](#41-regelingen); bevat de definities / configuratie voor de diverse regelingen
* [Aanvragen](#42-aanvragen); bevat aanvragen en het assessment resultaat
* [Gebruikers](#43-gebruikers); bevat de gebruikers voor o.a. het assessment portaal

## 4.1 Regelingen
Het data model voor de regelingen ziet er als volgt uit:

![Data model regelingen](images/data-model-regelingen.svg)

De `subsidies` entiteit wordt gebruikt voor de opslag van de hoofdkenmerken van een regeling zoals een
titel en omschrijving. Rekeninghoudend met mogelijke toekomstige revisies van de regeling (bijvoorbeeld
wanneer een nieuwe vraag wordt toegevoegd aan het aanvraagformulier) is de `subsidy_versions` entiteit 
toegevoegd. Er is altijd hooguit één revisie van een regeling gepubliceerd, bestaande aanvragen
kunnen echter blijven verwijzen naar een reeds gearchiveerde versie.

Een regeling doorloopt een aantal fases. Deze worden vastgelegd middels de `subsidy_stages` entiteit.
De voorwaarden om van de een fase naar een andere fase te gaan worden vastgelegd middels het `condition`
veld in de `subsidy_stage_transitions` entiteit. Ook wordt in deze entiteit vastgelegd of de status van
de aanvraag dient te wijzigen, of er een mail/brief naar de aanvrager dient te worden gestuurd 
(`sent_message`), of data van een eerdere keer dat deze fase is doorlopen moet worden overgenomen
(`clone_data`) en/of de behandelaar die een vorige maal deze fase van de aanvraag heeft behandeld opnieuw 
moet worden toegewezen (`assign_to_previous_assessor`).

Elke fase heeft zijn eigen set van velden/vragen die ingevuld kunnen worden door de aanvrager en/of
behandelaar. Deze worden vastgelegd middels de `fields` entiteit. Per veld/vraag wordt hier o.a. de 
vraag en het type vastgelegd. De velden kunnen vrij in een user interface worden geplaatst via een
JSON omschrijving op basis van [JSON Forms](https://jsonforms.io/) die wordt vastgelegd middels
de `subsidy_stage_uis` entiteit. Voor het bewerken en weergeven zijn aparte user interface definities.

## 4.2 Aanvragen
Het data model voor aanvragen ziet er als volgt uit:

![Data model aanvragen](images/data-model-aanvragen.svg)

De `identities` entiteit wordt gebruikt voor het vastleggen van de _owner_ van een aanvraag. Op dit moment
zijn de `hashed_identifier` en `encrypted_identifier` gebaseerd op een BSN, maar in de toekomst kunnen op basis
van het `type` veld aanvragen ook bijvoorbeeld aan een instelling gekoppeld worden.

De `applications` entiteit bevat de individuele aanvragen. De fases waar de aanvraag doorheen gaat worden vastgelegd
middels de `application_stages` entiteit. Aangezien een aanvraag meerdere malen door dezelfde fase heen kan gaan kan
hier per aanvraag meerdere keren dezelfde verwijzing naar `subsidy_stages` voorkomen. De huidige fase wordt bepaald
aan de hand van het `is_current` veld. De overgangen tussen de verschillende fases worden vastgelegd middels de
`application_stage_transitions` entiteit. Hierin wordt ook vastgelegd of bij de overgang de status van de aanvraag
is gewijzigd en via de `application_messages` entiteit kan een verstuurd bericht worden vastgelegd. 

De ingevulde antwoorden voor velden/vragen worden vastgelegd middels de `answers` entiteit. Deze data wordt als een
encrypted JSON opgeslagen. 

## 4.3 Gebruikers
Het data model voor gebruikers ziet er als volgt uit:

![Data model gebruikers](images/data-model-gebruikers.svg)

Dit is een redelijk standaard organisatie / gebruiker / rol data model met een aantal bijzonderheden. Rollen zijn
vastgelegd in de database en dus niet vrij aan te passen. Verder kan bij de koppeling van een rol optioneel worden 
vastgelegd middels het veld `subsidy_id` voor welke regeling de desbetreffende rol geldt. Als er geen regeling is 
vastgelegd bij het toekennen van de rol wordt dit geïnterpreteerd als dat de gebruiker deze rol voor alle regelingen 
heeft. De rechten die bij een rol horen worden in de code vastgelegd middels (Laravel) policies. Daarom is het op
dit moment niet zomaar mogelijk om de rollen vrij te beheren. In de toekomst kan hier meer vrijheid in worden gegeven 
door de rechten die bij een rol horen ook in de database vast te leggen. Als uitzondering hierop kan er wel bij een rol
worden vastgelegd, middels het veld `view_all_stages`, of een gebruiker met een bepaalde rol een aanvraag in alle fases 
van het beoordeel proces mag inzien. 

