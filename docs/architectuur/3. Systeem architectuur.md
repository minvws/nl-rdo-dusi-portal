# 3. Systeem architectuur

De systeemarchitectuur ziet er globaal als volgt uit:

![Systeem architectuur diagram](./images/systeem-architectuur.svg)

Voor de verschillende onderdelen van het systeem zijn aparte portalen opgezet. Elk portaal bestaat uit een deel
frontend en een deel backend. Deze onderdelen staan hieronder in meer detail beschreven.

## 3.1 Backend

Hoewel er verschillende portalen/ingangen tot het systeem zijn wordt het datamodel tussen deze onderdelen voor een groot
deel gedeeld. Er is daarom voor gekozen om de backend in een monorepo te ontwikkelen, dit maakt het eenvoudig om
o.a. modellen en repositories te delen tussen de verschillende onderdelen.

### 3.1.1 Onderdelen

De backend bestaat uit de volgende onderdelen:

#### Portal API ([application-api](../../application-api))

Deze API is verantwoordelijk voor de afhandeling van binnenkomende aanvragen. Dit is het enige backend onderdeel wat
via het publieke internet toegankelijk is. Over het algemeen wordt deze API gebruikt als doorgeefluik richting het
achterliggende [Portal backend](#portal-backend-application-backend) wat niet publiek toegankelijk is. Dit gebeurt via de
zogenaamde [Portal bridge](#portal-bridge-bridge).

#### Portal backend ([application-backend](../../application-backend))

Het portal backend bestaat uit een worker die RPC calls afhandelt vanuit de [Portal API](#portal-api-application-api).
De worker decrypt binnenkomende calls en haalt data op uit / slaat data op in een PostgreSQL database. Data wordt
vervolgens weer in versleutelde vorm teruggestuurd naar de client. Dit onderdeel is alleen verantwoordelijk voor de
afhandeling van aanvragen vanuit de burger/instelling. Het beoordeel proces loopt via de
[Assessment API](#assessment-api-assessment-api).

#### Portal bridge ([bridge](../../bridge))

Dit component is oorspronkelijk voor het DUS-i systeem ontwikkeld maar zal later naar een eigen GitHub repository worden
verplaatst omdat het ook bruikbaar is binnen andere projecten. Het betreft hier een implementatie van een RPC mechanisme
op basis van RabbitMQ. Dit onderdeel wordt in meer detail behandeld in het hoofdstuk
[Security & privacy](5.%20Security%20en%20privacy.md).

#### Assessment API ([assessment-api](../../assessment-api))

Deze API is verantwoordelijk voor de afhandeling van het beoordelingsproces. Gebruikers dienen eerst in te loggen om
deze API te kunnen gebruiken. Voor de authenticatie afhandeling wordt in de basis
[Laravel Fortify](https://github.com/laravel/fortify) gebruikt. Deze API is alleen toegankelijk binnen een privé
netwerk. Daarom zijn de vereisten qua security anders dan bij de Portal API; bij de afhandeling van _requests_ kan de
database rechtstreeks worden aangesproken. Een groot deel van de functionaliteit wordt gedeeld met de Portal
API/backend, het overgrote deel van de code is daarom terug te vinden in de [Shared](#shared-shared) package. De
Assessment API bestaat daarom met name uit controllers, resources en autorisatie policies.

### Subsidy admin API ([subsidy-admin-api](../../subsidy-admin-api))

Deze API is in de toekomst verantwoordelijk voor het beheren van de regeling definities. Op dit moment gebeurt dit
echter rechtstreeks in de database en bevat deze API momenteel alleen seeders om de development database te vullen.

### User admin ([user-admin-api](../../user-admin-api))

De User admin is een eenvoudige Laravel applicatie voor het beheren van gebruikers en rollen voor het beoordeel
portaal (en het gebruiker beheer portaal zelf). Hier is in tegenstelling tot het burger- en beoordeling portaal ervoor
gekozen om niet gebruik te maken van een SPA (Single-Page Application) maar een meer traditionele SSR
(Server-Side Rendering) aanpak. De overwegingen hiervoor worden in
[paragraaf 3.3](#33-single-page-application-vs-server-side-rendering) in meer detail besproken.

### Shared ([shared](../../shared))

Dit is niet een op zichzelf staand onderdeel, maar wordt gebruikt als _package_ om code te delen tussen de verschillende
onderdelen van de backend. Hierin zijn o.a. de modellen en repositories terug te vinden die over de onderdelen heen
worden gebruikt. Ook zijn een aantal services onderdeel gemaakt van dit package waarvan de belangrijkste de
`ApplicationFlowService` betreft; deze service is verantwoordelijk voor de evaluatie en overgang tussen de verschillende
fasen van een aanvraag.

### 3.1.1 PHP / Laravel

Alle onderdelen van de backend worden gebouwd op basis van het [Laravel](https://laravel.com) MVC framework voor
[PHP](https://php.net). De code is geschreven voor PHP 8.2.x en Laravel 10.x.

Als ORM wordt gebruik gemaakt van [Eloquent](https://laravel.com/docs/10.x/eloquent) wat standaard onderdeel uitmaakt
van het Laravel Framework.

Er wordt gebruik gemaakt van het (Controller-)Service-Repository design pattern om een duidelijke scheiding te maken
tussen de (REST) interface van de API (controller), de business logic (service) en de opslag (repository) bijvoorbeeld
een database of het bestandssysteem. Hoewel hiermee iets wordt ingeleverd op de snelheid waarmee bepaalde zaken kunnen
worden ontwikkeld in Laravel is hier bewust voor gekozen omdat door de striktere scheiding van verantwoordelijkheden
de code beter onderhoudbaar en testbaar is.

### 3.1.2 Database (PostgreSQL)

Als database is er gekozen voor [PostgreSQL](https://www.postgresql.org) 12.x (onderdeel van Ubuntu 20.04 LTS). Dit is een moderne open-source
relationele database die qua feature-set en schaalbaarheid goed aansluit bij de behoeften van het systeem.

### 3.1.3 Queue (RabbitMQ)

[RabbitMQ](https://www.rabbitmq.com) 3.12.x wordt als queue systeem gebruikt voor het RPC mechanisme tussen Portal API
en backend. Calls worden in een queue gezet waarna op een antwoord/resultaat wordt gewacht in een andere queue. RabbitMQ
wordt niet gebruikt als algemeen queue systeem binnen de Laravel applicaties. Laravel heeft geen ingebouwde
ondersteuning voor RabbitMQ als queue mechanisme, en hoewel hier wel een extern ontwikkelde plug-in voor bestaat, is
er besloten om dichtbij het framework te blijven in deze en voor één van de standaard ondersteunde queue mechanismen
te kiezen.

## 3.1.4 Queue (Redis)

Bepaalde taken, zoals het genereren van een brief, worden om het hoofdproces niet onnodig lang te blokkeren via een
queue mechanisme uitgevoerd. Hiervoor wordt het standaard job mechanisme van Laravel gebruikt. Laravel kent hier
diverse implementaties voor, maar er is gekozen voor de meest wijd gebruikte variant; [Redis](https://redis.io)
(versie 7.2.x).

## 3.1.5 Development

Voor de development omgeving van ontwikkelaars wordt gebruik gemaakt van [Docker](https://www.docker.com) Compose.
Hiermee kan lokaal eenvoudig, en relatief licht, een complete productie _stack_ worden opgezet / gesimuleerd.

## 3.2 Frontend

Met het frontend worden in dit geval de SPAs (Single-Page Applications) bedoeld voor het burger- en beoordeel portaal.
Het frontend staat in een aparte mono [GitHub repository](http://github.com/minvws/nl-rdo-dusi-portal-web-frontend/) en
kan daarmee apart worden ontwikkeld en gereleased worden van de backend.

### 3.2.1 Onderdelen

Het frontend bestaat momenteel uit een tweetal onderdelen maar zal in de toekomst verder worden uitgebreid met het
beheer van regelingen.

#### Portal frontend ([portal](https://github.com/minvws/nl-rdo-dusi-portal-web-frontend/tree/main/src/portal))

Het frontend voor het burgerportaal. Stelt een burger in staat om via DigiD in te loggen (dit gebeurt via de Portal API)
waarna deze een aanvraag voor een regeling kan indienen. Dit portaal bevat geen homepage o.i.d. de ingangen zijn
rechtstreeks naar het formulier voor een bepaalde regeling. Alle communicatie van (mogelijke) persoonlijke
gegevens gebeurt via client-side encryptie/decryptie. Dit betekent dat op het device / in de browser van de gebruiker
versleuteling plaats vindt. Hiervoor wordt gebruik gemaakt van
[libsodium.js](https://github.com/jedisct1/libsodium.js/) meer informatie hierover in
[hoofdstuk 5](5.%20Security%20en%20privacy.md). Het portal frontend maakt voor al zijn communicatie gebruik van
de portal API. Voor de weergave en afhandeling van formulieren wordt gebruik gemaakt van
[JSONForms](https://jsonforms.io). Deze library is in staat om de data en UI declaraties uit de backend om te zetten
naar een formulier dat door de gebruiker kan worden ingevuld. Er zijn een aantal eigen componenten / functionaliteiten
toegevoegd om de formulieren volgens het gewenste design te implementeren.  

#### Assessment frontend ([assessment](https://github.com/minvws/nl-rdo-dusi-portal-web-frontend/tree/main/src/assessment))

Dit frontend wordt gebruikt voor het beoordelen van aanvragen. Voor een deel wordt hier gebruik gemaakt van
dezelfde formulieren functionaliteit als het burgerportaal, echter wordt hier niet gebruik gemaakt van client-side
encryptie omdat de beoordeling binnen een privé-netwerk plaats vindt. De formulieren functionaliteit wordt ook
voor functionaliteiten zoals het filteren van overzichten gebruikt zodat dit zoveel mogelijk vanuit de backend
aangestuurd kan worden.

#### Subsidy admin frontend

Dit onderdeel zal in de toekomst worden toegevoegd voor het beheren van de regelingen.

#### Shared ([@shared](https://github.com/minvws/nl-rdo-dusi-portal-web-frontend/tree/main/src/@shared))

Dit onderdeel bevat de Vue componenten en andere logica die gedeeld wordt tussen de verschillende frontends. Hierbij kan
bijvoorbeeld worden gedacht aan de algemene paginaopbouw en de formulier weergave en afhandeling. De componenten kunnen
eenvoudig worden geïmporteerd waar nodig.

### 3.2.2 Vue.js / TypeScript / Manon

De diverse frontends zijn gebouwd op basis van het [Vue.js](https://vuejs.org) 3.x framework. De code wordt ontwikkeld
in TypeScript. Er wordt zoveel mogelijk ontwikkeld in herbruikbare componenten / library functions. Voor de stijling
wordt gebruik gemaakt van het [Manon design framework](https://github.com/minvws/nl-rdo-manon).

## 3.3 Single-Page Application vs Server-Side Rendering

Er is voor de meeste onderdelen in het systeem gekozen voor een aanpak waarbij de frontend code volledig los staat
van de backend. De belangrijkste beweegredenen zijn als volgt:

* **Client-side encryptie/decryptie**; omdat het burgerportaal met persoonsgegevens werkt, is het vanuit
  security/privacy perspectief wenselijk dat deze gegevens niet op een server belanden die direct aan het internet
  gekoppeld is. De SPA kan de gegevens zelf encrypten / decrypten waardoor de ontvangende server als doorgeefluik  
  kan optreden.
* **Onafhankelijk (door) te ontwikkelen**; door frontend en backend los van elkaar te ontwikkelen kunnen beide
  apart worden doorontwikkeld en apart gereleased worden, zolang beiden hetzelfde protocol blijven spreken.

Deze beweegredenen waren met name voor het burgerportaal een belangrijke factor in de beslissing. Aangezien het
beoordeling portaal vergelijkbaar qua opbouw is was het niet meer dan logisch om hier zoveel mogelijk te willen
hergebruiken en is deze lijn doorgezet.

Bij het gebruiker portaal is er gekozen voor SSR omdat hier al een bestaande (SSR) applicatie aan ten grondslag lag.
Daarnaast hoeft de gebruikerservaring hier een stuk minder rijk te zijn.
