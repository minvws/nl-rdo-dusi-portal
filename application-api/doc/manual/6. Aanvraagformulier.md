# Documentatie over het Aanvraagformulier van Mijn DUS-I voor aanvragers

Aanvraagformulieren zijn regeling specifiek. Echter bevatten ze dezelfde stappen en, over het algemeen, dezelfde type vragen per stap.

## Informatiepagina

Het eerste scherm van het aanvraagformulier is een verkorte uitleg over de regeling die aangevraagd wordt, wat de aanvrager nodig heeft om de aanvraag in te kunnen dienen, en waar aanvullende informatie te vinden is.  

![Aanvraag informatiepagina](https://github.com/minvws/nl-rdo-dusi-portal/blob/main/application-api/doc/manual/images/DUSI%20aanvraag%20start.jpeg)

## 1. Persoonsgegevens

Het eerste invoerscherm voor de aanvrager bevat vragen over de persoonsgegevens. Deze zijn regeling specifiek.  
Voorbeelden zijn:

- Naam
- Adres
- Contactgegevens
- Bankgegevens

Op een aantal velden zitten controles om aanvragers te helpen bij het indienen van de aanvraag, zo kan in het telefoonnummer veld enkel nummers worden ingevoerd.  
In het IBAN invoerveld kan de aanvrager ook enkel een geldige IBAN invoeren, anders wordt een foutmelding getoond.

![Aanvraag persoonsgegevens](https://github.com/minvws/nl-rdo-dusi-portal/blob/main/application-api/doc/manual/images/DUSI%20aanvraag%20stap%201.jpeg)

## 2. Documenten

Het tweede invoerscherm voor de aanvrager bevat vragen waarbij documenten moeten worden toegevoegd.  
Er zijn maximum bestandsgroottes en een beperking op de bestandstypes die kunnen worden geuploaded.  
Bestandstypes die altijd worden ondersteund zijn PDF, PNG, JPG en JPEG.

![Aanvraag documenten](https://github.com/minvws/nl-rdo-dusi-portal/blob/main/application-api/doc/manual/images/DUSI%20aanvraag%20stap%202%20documenten%20.jpeg)

## 3. Controleren en ondertekenen

Het derde invoerscherm toont de aanvrager diens ingevoerde persoonsgegevens en een optie om aan te geven dat alle vragen naar waarheid zijn beantwoord.  
Vervolgens kan de aanvrager de aanvraag verzenden.

## Algemene informatie

Op de invoerschermen voor persoonsgegevens en documenten kan de aanvrager ervoor kiezen om de aanvraag tussentijds op te slaan.  
Dit is ook mogelijk als nog niet alle vragen zijn beantwoord.  

Navigeren naar een volgende pagina is alleen mogelijk als alle vragen zijn beantwoord en er geen foutmeldingen worden getoond.  
Navigeren naar een vorige pagina is altijd mogelijk
