# Documentatie over het Mijn Aanvragen overzicht van Mijn DUS-I voor aanvragers

Het Mijn Aanvragen overzicht toont de ingelogde gebruiker een overzicht met aanvragen van de ingelogde gebruiker.

## Tabel

Per aanvraag wordt de volgende informatie getoond: dossiernummer, voor welke regeling de aanvraag is, wat de indiendatum is, wat de uiterste deadline is voor DUS-I om een beschikking af te geven, wat de status van de zaak is, of er actie benodigd is, en een actieknop. Als niet alle gegevens beschikbaar zijn, kunt u naar de gewenste gegevens scrollen met behulp van de schuifbalk onder de tabel.
Op de pagina worden alle aanvragen van de ingelogde gebruiker getoond.

![Mijn Aanvragen](https://github.com/minvws/nl-rdo-dusi-portal/blob/main/application-api/doc/manual/images/DUSI%20mijn%20aanvragen%20ingevuld.jpeg)

## Actieknop

Afhankelijk van de status van de aanvraag kan de actieknop leiden naar een andere pagina.  
Bij een status 'Nog niet ingediend' of 'Aanvulling benodigd' zal de actieknop leiden naar het aanvraagformulier waar de gebruiker diens aanvraag kan afronden/aanvullen en vervolgens (opnieuw) kan indienen. Zie hoofstuk _6. Aanvraagformulier_ voor meer informatie.  
Bij overige statussen leidt de actieknop naar de Aanvraagdetail pagina. Zie hoofdstuk _3. Aanvraag detail_ voor meer informatie.  

De statussen 'Nog niet ingediend' en 'Aanvulling benodigd' zijn ook de enige statussen waarbij 'Actie benodigd' op 'Ja' zal staan.
