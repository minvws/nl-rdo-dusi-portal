# Documentatie over het in- en uitloggen van Mijn DUS-I voor aanvragers

## Benaderen van Mijn DUS-I

Het aanvraagportaal Mijn DUS-I kan benaderd worden via de website van DUS-I.  
Enkel de post-COVID regeling wordt momenteel ondersteund in Mijn DUS-I. De informatiepagina over deze regeling is de plek waar gebruikers kunnen inloggen.  
Op deze informatiepagina hebben gebruikers twee opties.  

De eerste optie leidt de gebruiker naar een DigiD inlogscherm waarna direct het aanvraagformulier voor post-COVID wordt geopend.  
De tweede optie leidt de gebruiker naar de homepage van Mijn DUS-I 'Mijn Aanvragen', nadat er succesvol met DigiD is ingelogd.  

Zie hoofdstuk 2. Mijn Aanvragen voor meer informatie over de homepage.

## Inloggen

Inloggen doet de gebruiker op basis van DigiD. Qua beveiligingsniveau is gekozen voor minimaal het niveau substantieel.  
Meer informatie over de vereisten voor het gebruik van de DigiD app op niveau substantieel of hoger kan gevonden worden op de website van de eigenaar van DigiD (Logius).

Zodra de inlogpoging succesvol is afgerond wordt de gebruiker ingelogd. Hierdoor wordt diens BSN gedeeld met Mijn DUS-I.

![Inloggen DigiD](./images/DUSI%20digid%20inlog.PNG)

## Uitloggen

Aan de rechterhand van de menubalk heeft de gebruiker de mogelijkheid om uit te loggen.  
Deze mogelijkheid zit in elk scherm.  

Ook zal de gebruiker automatisch worden uitgelogd indien er 15 minuten geen activiteit is geregistreerd.  
Dit is een verplichte beveiligingsmaatregel vanuit DigiD om de gebruiker te beschermen tegen misbruik van diens account en gegevens.  

Een minuut voor het automatisch uitloggen wordt de gebruiker ge√Ønformeerd dat deze uitgelogd zal worden.

<div class="page-break"></div>
