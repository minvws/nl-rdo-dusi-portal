# Documentatie over de Berichtdetail pagina van Mijn DUS-I voor aanvragers

Wanneer de aanvrager een bericht opent vanaf de Mijn Berichten-pagina, wordt een preview van de briefinhoud getoond. Dit is niet de volledige brief.  
De volledige brief is door de aanvrager te downloaden of af te drukken middels de knoppen onderaan de tekst. Deze bevat onder andere de formele ondertekening van DUS-I en de bezwaarclausule.  
Het downloaden van de brief maakt gebruik van de ingebouwde PDF-lezer van de browser van de aanvrager.  

!["Berichtdetailpagina"](./images/DUSI%20Berichtdetailpagina.png)

## Mogelijke meldingen van aanvragers

Het kan voorkomen dat het downloaden van de brief niet werkt voor de aanvrager.  
Hier kunnen verschillende oorzaken voor zijn.

### Verouderde browser

Mogelijk gebruikt de aanvrager een verouderde browser, een update zou de oplossing kunnen zijn.  
Alternatief kan aanbevolen worden een andere browser te downloaden, zoals de nieuwste versie van Edge, Chrome, Safari of Firefox.  

### Pop-up blocker

Ook zou het kunnen zijn dat de gebruiker een pop-up blocker gebruikt. Dit kan via een extensie of via standaard functionaliteit van de browser.  
Wanneer de browser pop-ups standaard blokkeert zal een icoontje getoond worden in de adresbalk van de website. Wanneer op dit icoontje wordt geklikt hoort een optie getoond te worden om de pop-ups (tijdelijk) toe te staan.
In het geval de aanvrager een extensie gebruikt om pop-ups te blokkeren kan de aanvrager de pop-up blocker uitzetten voor Mijn DUS-I, of gebruik maken van een 'incognito sessie'.  
Het verschilt per browser hoe deze gestart kan worden.  

- Chrome: Druk op de drie puntjes rechtsboven in de browser en selecteer de juiste optie
- Edge: Druk op de drie puntjes rechtsbovenin de browser en selecteer de juiste optie
- Firefox: Druk op de drie lijntjes rechtsbovenin de browser en selecteer de juiste optie
- Safari: Klik op 'Bestand' en selecteer de juiste optie

De gebruiker kan vervolgens naar Mijn DUS-I navigeren om vanuit daar de brief te downloaden.

<div class="page-break"></div>
